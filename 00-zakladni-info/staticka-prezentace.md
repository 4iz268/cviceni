# Požadavky - Statická HTML prezentace

## Termín a forma odevzdání
 * vaše statická HTML prezentace musí být volně dostupná na internetu
 * odevzdání do konce 7. týdne výuky dle pokynů v odevzdávárně v systému ISIS
 * maximálně lze získat 25 bodů

### Základní zadání
 * web bude věnován smysluplnému obsahu
    * téma je libovolné (tj. můžete vytvářet osobní stránky, prezentaci spolku, firmy atd.), ale **bude věnován reálné entitě** - tj. ne fiktivní společnosti, pouze zkopírovanému obsahu z jiného webu atp.
 * web bude dostupný na internetu
    * na libovolném hostingu či na serveru [eso.vse.cz](./server-eso.md)
    * nestačí umístění stránek do dropboxu
 * jste autory obsahu i vzhledu webu
    * nelze použít žádné existující CMS, ani staženou šablonu
    * nelze použít výchozí šablony bootstrapu!
 * web bude tvořen minimálně 5 stránkami provázanými smysluplnou navigací
    * ve výjimečném případě lze vytvořit i one-page prezentaci, ale budete si ji muset obhájit
 * web musí fungovat i při vypnutí CSS, Flashe a JavaScriptu
    * prezentace bude samozřejmě vypadat při vypnutých kaskádových stylech jinak, ale přesto by měl být uživatel schopen najít potřebný obsah
 * web musí fungovat ve všech běžných prohlížečích
    * ve starších prohlížečích samozřejmě nebudou fungovat např. nové vlastnosti z CSS 3, ale web musí být použitelný!

### Souhrn hodnocených požadavků
Pakliže splníte podmínky základního zadání, bude v rámci vaší prezentace hodnoceno splnění zejména těchto podmínek:

 * web je *validní* dle specifikace HTML 5 či xHTML
    * v rámci validátoru je nutné ověřit všechny stránky webu (nejen homepage)
    * někdy se validátor plete - pak ale musíte dokázat, že máte pravdu...
    * v případě xHTML bude použita norma Strict
 * je využito sémantické značkování dle použité specifikace (v HTML 5 je nutné využívat nové sémantické značky)
 * CSS a případný JavaScript jsou odděleny od obsahu stránek
 * vícesloupcový, beztabulkový layout
    * tabulky používejte jen k tomu, k čemu jsou určeny! (ne k rozložení webu)
    * alespoň jedna ze stránek obsahuje 2 či více sloupců (nepočítá se reklamní banner v pravém horním rohu...)
 * přizpůsobená verze pro tisk
    * tiskneme jen to, co má smysl tisknout (a ve vhodné formě), zároveň nechybí podstatné informace
 * jasná a srozumitelná identifikace webu na všech stránkách (i při tisku)
    * i při vypnutých obrázcích
 * neduplikování URL (stejný obsah nebude dostupný pod různými adresami)
 * podtržené či jinak vhodně (a zároveň jednoznačně) odlišené odkazy
 * zvýraznění aktivní položky menu
 * každá stránka má vlastní nadpis H1
 * každá stránka má vlastní title, title obsahuje kromě názvu konkrétní stránky také název celého webu
 * vhodně zvolené písmo a jeho velikost
 * vhodně zvolené barvy stránek, dostatečný barevný odstup písma od pozadí
 * všechny významové obrázky mají atribut alt s odpovídající hodnotou, vhodné použití obrázků, optimalizace velikosti obrázků
    * pro splnění tohoto bodu musí web obsahovat alespoň nějaké obrázky
 * stránky mají uvedeny nezbytné meta informace a favicon
 * web je zobrazitelný i při rozlišení 800x600, všechny důležité informace nad přehybem (tj. v celém tomto prostoru nebude jen fotka...)
 * web neobsahuje jiné chyby

### Možnost opravy
Pokud máte zájem, je možné si výsledné hodnocení statické prezentace vylepšit odstraněním nedostatků - podrobnosti budou sděleny na cvičeních...
